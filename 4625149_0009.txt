PROOEMIUM.

Inter omnes quorum opera aetatem tulerunt scriptores graecos
etiam atque etiam Herodotus et studium meum et animum ita in
se convertit, ut summmn profecto fructum ex scriptis eius percepisse
mihi videar. Maxime autem rebus grammaticis, quae legenti mihi
Herodoti libros commemoratione dignae esse viderentur, operam et
diligentiam tribuendam esse haud ignoravi. Quamvis enim quod
ad explicandas res ab Herodoto narratas et ad investigandam pecu-
liarem dialectum attinet, permultae quaestiones a viris doctis nostrae
imprimis aetatis institutae sint, l 2 3),’ tamen de singulari et pro-
prio huius scriptoris dicendi genere perpauca adhuc scripta extant.
Quae nimirum causa fuit, quae me permovit, ut de attractionis usu
qualis fuerit apud Herodotum quaerere inciperem etsi quid novi
in lucem protulisse mihi contigit litteris consignarem. Nihilominus
tantum abest, ut rem propositam omnibus numeris absolutam red-
dere me posse sperem, ut -— cum attractionis fines in lingua graeca
latissime pateant magnasque difficultates prae se ferant —- de sin-
gulis tantum locis, ubi ad Herodoto attractio aut adhibita aut omissa
est, hanc commentationem instituam.

Qua in re examinanda illud maxime tenendum est, antiquis-
simos scriptores dicendi ratione admodum simplici nec non saepe-

 

1) of. Iac. Th. Struvius: quaestionum de dialecto Herodoti spec. ΠΙ
in opp. sel. vol. H. Lipsiae 1824.
2) Ferd. I. Caes. Bredovius: de dialecto Herodotea. Lipsiae 1826.
3) G. Dindorfius et Abichtius in edit.
1

